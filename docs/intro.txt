شبیه سازی یک سیستم فدرال شامل یک سرور اصلی و چند سرور مشارکت کننده که هر سرور مشارکت کننده دارای یک سری کامپیوتر به عنوان مهمان در زیر مجموعه خود است.
تعریف مسئله:
شبیه سازی یک سیستم فدرال و توزیع محاسبات بر روی آن ها، محاسبه سودآوری هر یک و اختصاص پهنای باند به هر کدام بسته به میزان همکاری
مراحل اجرا:
1- یک سیستم سرور به تنهایی شروع به فعالیت می نماید و مدلی را از یک دیتاست (دیتاست دلخواه) استخراج خواهد نمود.
2- سپس یک سرور مشارکت کننده که چندین زیرمجموعه مهمان دارد در محاسبات شرکت نموده و کارایی آن بررسی می گردد. توجه شود این سرور ها باید به صورت عمودی مدلسازی شده و هیچ یک به صورت کامل از تمام Attribute های موجود در دیتا ست اطلاع نداشته باشد. (برای مثال سرور اصلی به هر سطر شماره ای اختصاص دهد که فقط خود آن بتواند ارتباط بین ویژگی ها را به طور کامل داشته باشد. این کار برای حفظ امنیت داده ها در مدل فدرال عمودی است)
3- عمل مرحله 2 برای 4 سرور مشارکت کننده که هر یک با تعداد متفاوت کامپیوتر مهمان در محاسبات شرکت می کنند انجام خواهد شد. (هر یک به صورت منفرد با سرور اصلی)
4- حال تمام مشارکت کنندگان به صورت جمعی محاسبات را انجام خواهند داد و کارایی جمعی محاسبه خواهد شد.
5- فرض بر این است که سرور اصلی دارای پهنای باند است (دلخواه) و آن را می تواند برای استفاده مشارکت کنندگان به اندازه ای که برای محاسبات مفید هستند اختصاص دهد تا بتوانند از آن برای مقاصد مشارکت یا هر منظور دیگر استفاده نمایند. پس باید هر سرور بسته به میزان مشارکت سهم دریافت نماید.
نرم افزار شبه سازی کاملا به دلخواه است.
در نهایت مراحل و کد نوشته شده برای انجام این شبیه سازی و مقادیر به دست آمده و همچنین دیتا ست و یا دیتا ست های استفاده شده که به دلخواه انتخاب شده اند در اختیار بنده قرار خواهد گرفت.
در صورت نیاز مقاله Base نیز قابل ارائه می باشد که بخش عمده ای از این مسئله در آن مقاله مطرح شده است.